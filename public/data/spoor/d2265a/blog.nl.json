{"intro":"De verdwenen spoorlijn van Empel naar Coesfeld heb ik vanwege de lengte in drie delen geknipt. Het eerste deel van de Baumbergebahn tussen Empel en Bocholt heb ik in 2016 bezocht. <a href=\"D2265B\" title=\"Baumbergebahn 2\">Het tweede deel tussen Bocholt en Borken heb ik in 2012 bezocht.</a> Het derde deel naar Coesfeld staat <span class=\"lijn\"> voorlopig </span> niet op de planning","adventure":"","history":"De gehele spoorlijn is tussen 1900 en 1908 gebouwd om het M\u0026uuml;nsterland van oost naar west te ontsluiten. De spoorweg was niet bedoeld voor doorgaand verkeer. Het moest de lokale industrie ontsluiten. De spoordiensten liepen officieel in oost-west richting van Empel tot M\u0026uuml;nster, maar gezien de belangrijke knooppunten die de lijn passeerde (Bocholt, Borken, Coesfeld) denk ik dat er onderweg heel wat wagons af en aangekoppeld werden. Het spoor tussen Empel en Isselburg-Anholt werd op 1 december 1900 geopend voor goederenverkeer. Op 1 augustus 1901 werd de spoorlijn verlengd tot Bocholt en geopend voor personenverkeer. Sinds 1962 was doorgaand verkeer over de spoorweg onmogelijk door de bouw van een verkeerswegenknooppunt op de plek van het spoor in de buurt van Empel. Vanaf 1961 was het deel tussen Bocholt en Isselburg dus doodlopend geworden.  In 1974 eindigde het reizigersvervoer over Isselburg - Bocholt - Borken - Coesfeld. In 1984 wordt het goederenverkeer tussen Isselburg en Mussum stilgelegd en de sporen verwijderd. Tussen Mussum en Bocholt is de spoorlijn officieel nog in gebruik, maar tijdens het spoorzoeken ontdekte ik dat de wisselaansluiting vanaf Bocholt verboden te passeren was. Wellicht is de lijn anno 2016 stilgelegd."}