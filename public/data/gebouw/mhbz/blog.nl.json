{"intro":"Ik had wat locaties in de buurt van het vliegveld ontdekt op satellietfoto's, terwijl ik zocht naar oude steenkoolmijnen rond Luik. Op een doordeweekse dag ben ik erop uit getrokken om even te kijken of het wat was.","adventure":"Ik heb de mountainbike meegenomen voor een tocht rond het vliegveld langs de verlaten gebouwen. Ik sta bij de gigantische hangar, en op de satellietbeelden heb ik gezien dat er een stuk verderop, langs het spoor, nog een gebouw moet staan. Ik heb toch tijd over, dus fiets ik over de oude betonnen taxibaan naar de uiterste hoek van het gigantische oude vliegbasisterrein. \u003Cfigure class=\\\u0022articleimage\\\u0022\u003E \u003Cimg src=\\\u0022../picz/gebouw/MHBZ/MHBZ000-310x233.jpg\\\u0022 srcset=\\\u0022../picz/gebouw/MHBZ/MHBZ000-879x660.jpg 756w, ../picz/gebouw/MHBZ/MHBZ000-1332x1000.jpg 1300w\\\u0022 alt=\\\u0022Gebouw 27\\\u0022\u003E \u003C/figure\u003E Aan het eind zie ik tussen de bomen het gebouw. Ik verstop mijn fiets in de struiken bij de ingang. Het gebouw is klein, dus als er iemand is, dan ben ik zo weer bij mijn fiets. De meeste urban explorers zijn niet echt stil. Het gebouw is leeg. De installaties zijn grotendeels weg geroofd. Hier en daar is nog een luchtkanaal aanwezig, en een enkele ventilator ligt buiten op de grond.  \u003Cfigure class=\\\u0022articleimage\\\u0022\u003E \u003Cimg src=\\\u0022../picz/gebouw/MHBZ/MHBZ002-310x233.jpg\\\u0022 srcset=\\\u0022../picz/gebouw/MHBZ/MHBZ002-879x660.jpg 756w, ../picz/gebouw/MHBZ/MHBZ002-1332x1000.jpg 1300w\\\u0022 alt=\\\u0022Gebouw 27\\\u0022\u003E \u003C/figure\u003E In de gebouwen ligt een hoop vuil, met af en toe wat mooie dingen zoals bovenstaande krat. Ik vraag me toch af wat voor werk ze hier gedaan hebben. Er is een flinke luchtinstallatie aanwezig, maar verder is het interieur weg. Ik kon hier rustig rondlopen. Het was geen spannend avontuur, maar het was een bijzonder gebouwtje.","history":"In 1914 werd door de Duitsers hier een militair vliegveld met een aantal hangars aangelegd.  Het vliegveld werd in mei 1940 door het leger verlaten bij de Duitse inval. De Duitsers hebben het vliegveld in de tweede wereldoorlog gebruikt. Vanaf 1947 is het vliegveld voor civiele doeleinden in gebruik. In 1950 werd de vliegveld militair hergebruikt en uitgebreid voor de NAVO. De complete historie laat zich lezen op de website van White Bison. Vanaf de jaren 80 wordt de militaire activiteit op het vliegveld langzaam afgebouwd. In 1983 werd Boma huurder van de hallen op het terrein. Dit is een bedrijf dat aan recycling doet. In 1996 is Boma verhuisd en is het terrein verlaten. Vanwege de bodemvervuiling is het terrein overgedragen aan SOWAER, een bedrijf dat vervuiling opruimt. De overdracht vond plaats tussen 2002 en 2006. "}