{"intro":"\n\t\n\t<p>Ik wist al een tijdje van dit uitzichtspunt, maar ik wist niet dat het verlaten was. Of eigenlijk gewoon nog nooit open geweest. Het is niet erg spannend, maar je kunt er leuk klimmen en je hebt een aardig uitzicht.\n\t</p>\n\t\n\t","adventure":"","history":"\n\t\n\t<p>De stairway to heaven is een trap tegen een afvalberg aan, met op het einde een soort brug de hemel in. De afvalberg is daar de laatste dertig jaar ontstaan, met als voorwaarde dat het hele gebied ontwikkeld zou worden. Er is dus een dierenpark en een golfbaan op het oude landgoed de Gulbergen gemaakt en deel van het park was ook deze uitzichttoren, die al enkele jaren geleden hier gebouwd moet zijn. Er is 16 ton aluminium voor gebruikt en het gevaarte is 55 meter hoog. Hierdoor komt het ding zo'n 70 meter boven het NAP uit. Helaas zijn er bij de constructie of het ontwerp ervan wat fouten gemaakt waardoor de trap continu staat te trillen in de wind. Verschillende bruggen\n\tzijn door dit fenomeen al ingestort. Daarom is de Stairway to heaven nooit geopend. Zodat je niet letterlijk een trap naar de hemel krijgt. Het wordt door sommige mensen ook wel het dak van Brabant genoemd. Ik weet niet of je daar trots op moet zijn. Op de officiele site van De Gulbergen staat te lezen dat er met man en macht wordt gewerkt om het open te krijgen. Vooralsnog is er het laatste jaar weinig gebeurd. In Augustus 2008 heb ik het punt weer een keer beklommen. In Oktober kwam ik er weer langs, alles gesloopt. Er is helemaal niets meer van over. Wat eigenlijk wel een jammer is, je had er een leuk uitzicht.\n\t</p>\n\t\t\n"}